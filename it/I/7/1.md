

Le imprese sono istituzioni la cui funzione è fornire beni e servizi. In alcuni casi le imprese hanno strutture anche molto complesse, definite da obiettivi, tecnologie, gerarchie, contratti di lavoro e molto altro. I tratti di base comuni alla maggior parte delle imprese sono però due: la tecnologia dell'impresa, ovvero cosa e come l'impresa produce, e l'obiettivo di massimizzare il profitto della sua attività. In questi capitoli definiremo allora un'impresa nel modo forse più semplice possibile, ovvero come una “scatola nera” che usa input per produrre output, con l’obiettivo di massimizzare il profitto.

Per prima cosa dobbiamo chiederci quali sono le <b>possibilità produttive</b> a disposizione dell’impresa, ovvero le combinazioni di input e output che la sua tecnologia le permette di raggiungere. Per semplicità assumeremo che l'output dell’impresa sia un singolo bene (nella realtà quasi tutte le imprese producono diversi tipi di prodotti) e che l'input sia un singolo fattore di produzione, cioè il lavoro.



<a id="gr_prod1"><strong>Figura 7.1</strong></a>
{% include textbook-graph.html graph="/firm/gr_prod1" %}






<h2 id="SUBSEC_prod1">Funzione di produzione dell'impresa</h2>
Per descrivere la frontiera efficiente di produzione di un'impresa, ovvero le sole possibilità produttive che l'impresa prende in considerazione (quelle efficienti), utilizziamo una <b>funzione di produzione</b>, ovvero una funzione <span style="color: blue;">$Q=F(L)$</span> che associa ad ogni quantità di lavoro $L$ la massima quantità di output $Q$ ottenibile con quella quantità di lavoro. Di seguito presentiamo un esempio, e alla fine di questa sezione un secondo esempio.



<h3><b>Esempio 1</b></h3>
Uno dei tipi di funzione di produzione più frequentemente utilizzati dagli economisti ha la seguente forma:
<p><span style="color: Blue;">
\(\begin{gathered}
 Q = A L^\alpha
\end{gathered}\)
</span></p>
dove $A$ e $\alpha$ sono numeri positivi e spesso si assume che $\alpha=0.5$, cioè che $Q=A\sqrt{L}$, oppure che $\alpha=1$, cioè $Q=AL$. 

Abbiamo
<span class="marginnote">
  Nella <a href="{{ site.baseurl }}/it/I/7/1#gr_prod1">Figura 7.1</a> le quantità di output indicate sull'asse verticale sono state 
  arrotondate. Per esempio, in corrispondenza di $L=2$ la quantità di output $Q=80\sqrt{2}=113.137..$ è stata 
  arrotondata a 113.
</span>
già incontrato questo tipo di funzione di produzione: ponendo $A=80$ e $\alpha=0.5$ otteniamo la frontiera efficiente di produzione rappresentata nella
<a href="{{ site.baseurl }}/it/I/7/1#gr_prod1">Figura 7.1</a>.

Nella <a href="{{ site.baseurl }}/it/I/7/1#gr_fprod1">Figura 7.2</a> qui sotto è possibile vedere come cambia la forma della funzione di produzione al variare di $A$ e $\alpha$, assumendo che il lavoro sia un input divisibile.

<a id="gr_fprod1"><strong>Figura 7.2</strong></a>
{% include textbook-graph.html graph="/firm/gr_fprod1" %}

Dalla figura si può notare che, aumentando $\alpha$, la funzione di produzione diventa meno curva, cioè più simile ad una linea retta. In effetti, ponendo $\alpha=1$ otteniamo il tipo più semplice di funzione di produzione, quello <i>lineare</i>, ovvero della forma
<p><span style="color: Blue;">
\(\begin{gathered}
 Q = A L
\end{gathered}\)
</span></p>
rappresentato nella seguente figura.

<a id="gr_fprod2"><strong>Figura 7.3</strong></a>
{% include textbook-graph.html graph="/firm/gr_fprod2" %}




















<h2 id="SUBSEC_prod2">Produttività dell'impresa</h2>

In breve, la produttività di un'impresa è data dal rapporto tra quantità di output e quantità di input (lavoro) utilizzato.
A seconda di cosa intendiamo esattamente per "quantità di input" otteniamo diverse misure di produttività, due delle quali, il <b>prodotto medio</b>
ed il <b>prodotto marginale</b>, ora descriveremo.








<h2>Prodotto medio</h2>
Così come possiamo misurare la velocità media durante un viaggio in auto rapportando la distanza
percorsa al tempo trascorso, allo stesso modo possiamo misurare la produttività media di un'impresa rapportando
la quantità di output prodotta alla quantità di lavoro utilizzata. E così come la velocità media
può dipendere da quanto tempo passiamo alla guida (durante un viaggio più lungo potremmo
stancarci di guidare, diventando via via più prudenti e quindi più lenti), allo stesso modo la 
produttività media dell'impresa dipende, in generale, dalla quantità di lavoro utilizzata, è cioè una funzione di $L$.
Tale funzione si chiama <b>prodotto medio del lavoro</b> e misura, per ogni quantità totale $L$ di lavoro impiegato dall'impresa, 
la quantità di output prodotta, in media, da ogni unità di lavoro impiegata. Il prodotto medio del lavoro si indica col simbolo $AP_L$
e la sua formula è la seguente:
<p><span style="color: Brown;">
\(\begin{gathered}
 AP_L = \frac{Q}{L} = \frac{F(L)}{L}
\end{gathered}\)
</span></p>
Per comprendere meglio il concetto di prodotto medio, torniamo all'esempio illustrato nella <a href="{{ site.baseurl }}/it/I/7/1#gr_prod1">Figura 7.1</a>. Riproponiamo quell'esempio, mostrando stavolta anche il prodotto medio, nella seguente figura.

<a id="gr_prod1bis"><strong>Figura 7.1bis</strong></a>
{% include textbook-graph.html graph="/firm/gr_prod1bis" %}



Più in generale, se la funzione di produzione dell'impresa è del tipo $Q = AL^\alpha$ descritto nell'Esempio 1, il prodotto medio è dato da
<p><span style="color: Brown;">
\(\begin{gathered}
 AP_L = \frac{AL^\alpha}{L}=AL^{\alpha-1}.
\end{gathered}\)
</span></p>
Notiamo
<span class="marginnote">
Continuando l'analogia con la velocità media, questo vuol dire impiegare 
<i>proporzionalmente</i> meno tempo a fare un viaggio corto rispetto a uno lungo, ad esempio per via della stanchezza.
</span>
che se $\alpha<1$ allora l'esponente $\alpha-1$ è negativo e quindi il prodotto medio del lavoro è decrescente, cioè tanto più piccolo quanto più grande è la quantità di lavoro $L$ utilizzata. Per esempio, se $\alpha=0.5$ allora
abbiamo $AP_L=A/\sqrt{L}$. La seguente figura mostra come output e prodotto medio variano al variare dei parametri della funzione di produzione ($A$ e $\alpha$) e al variare della quantità di lavoro utilizzata dall'impresa.

<a id="gr_fprod1bis"><strong>Figura 7.2bis</strong></a>
{% include textbook-graph.html graph="/firm/gr_fprod1bis" %}

Dalla figura si può vedere che, a parità di lavoro utilizzato, la quantità di output è tanto più alta (e quindi anche il prodotto medio è tanto più alto) quanto più grande è $A$. Per esempio, un'impresa caratterizzata dalla funzione di produzione $Q=10L^{0.5}$ è più produttiva di un'impresa caratterizzata dalla funzione di produzione $Q=5L^{0.5}$.

Notiamo infine che nel caso di funzione di produzione lineare ($\alpha=1$) il prodotto medio
<span class="marginnote">
Continuando ancora l'analogia con la velocità media, questo vuol dire fare qualunque viaggio, corto o lungo che sia, alla stessa velocità, cioè impiegando <i>proporzionalmente</i> lo stesso tempo.
</span>
diventa
<p><span style="color: Brown;">
\(\begin{gathered}
 AP_L = \frac{AL}{L}=A.
\end{gathered}\)
</span></p>
In altre parole, in questo caso il prodotto medio del lavoro è costante, cioè indipendente dalla quantità di lavoro $L$ utilizzata, come illustrato nella Figura 7.3.bis.

<a id="gr_fprod2bis"><strong>Figura 7.3bis</strong></a>
{% include textbook-graph.html graph="/firm/gr_fprod2bis" %}














<h2>Prodotto marginale</h2>
Per introdurre il concetto di prodotto marginale è utile tornare all'analogia con la velocità. Sono le 19:45 e siamo in viaggio, guardiamo il tachimetro digitale della nostra auto e leggiamo "72 km/h". Cosa rappresenta questo numero? Esso misura la velocità <i>istantanea</i> dell'automobile alle 19:45. Per ottenere quel numero lo strumento fa due operazioni. Primo, calcola la distanza in chilometri percorsa nella frazione di tempo, diciamo un decimo di secondo, immediatamente precedente le 19:45. Secondo, dato che la velocità è misurata in chilometri all'ora e ci sono 36000 decimi di secondo in un'ora, divide la distanza per $1/36000$ (cioè la moltiplica per 36000). In altre parole, lo strumento calcola la velocità media dell'automobile durante il viaggio brevissimo che inizia un decimo di secondo prima delle 19:45 e termina alle 19:45. La segnalazione "72 km/h" è evidentemente dovuta al fatto che in quel decimo di secondo l'automobile ha percorso 2 metri. Infatti 2 metri equivalgono a 1/500 di chilometro, quindi la velocità media durante quel viaggio brevissimo, ovvero la 
velocità istantanea alle 19:45, è stata pari a 2 metri al decimo di secondo, ovvero $(1/500)/(1/36000)=72$ chilometri all'ora.

Così come la velocità istantanea non è altro che la velocità media durante il viaggio brevissimo iniziato un decimo di secondo prima di guardare il tachimetro, allo stesso modo il <b>prodotto marginale del lavoro</b> non è altro che il prodotto medio dell'ultima, minima quantità di lavoro utilizzata dall'impresa. Come il prodotto medio, anche il prodotto marginale è quindi una funzione della quantità di lavoro impiegata, e la sua formula è
<p><span style="color: Red;">
\(\begin{gathered}
 MP_L = \frac{\Delta Q}{\Delta L} = \frac{F(L)-F(L-\Delta L)}{\Delta L}
\end{gathered}\)
</span></p>
Per comprendere meglio il concetto di prodotto marginale, è utile tornare all'esempio illustrato nella <a href="{{ site.baseurl }}/it/I/7/1#gr_prod1">Figura 7.1</a>. Riproponiamo quell'esempio (mostrando solo la frontiera efficiente) nel grafico di sopra della seguente figura.

<a id="gr_prod1ter"><strong>Figura 7.1ter</strong></a>
{% include textbook-graph.html graph="/firm/gr_prod1ter" %}

Considerando ancora il caso generale descritto nell'Esempio 1, dove la funzione di produzione dell'impresa è del tipo $Q = AL^\alpha$, nel caso in cui il lavoro sia un input divisibile il prodotto marginale si calcola come derivata della funzione di produzione ed è quindi dato dalla formula
<p><span style="color: Red;">
\(\begin{gathered}
 MP_L = \alpha AL^{\alpha-1}.
\end{gathered}\)
</span></p>
Come il prodotto medio, anche il prodotto marginale è decrescente se $\alpha<1$, dato che l'esponente $\alpha-1$ in questo caso è negativo. In altre parole, maggiore è la quantità di lavoro utilizzata dall'impresa, minore è l'output aggiuntivo prodotto dall'ultima frazione di lavoro impiegata. La seguente figura mostra come output, prodotto medio e prodotto marginale variano al variare dei parametri della funzione di produzione e al variare della quantità di lavoro utilizzata.

<a id="gr_fprod1ter"><strong>Figura 7.2ter</strong></a>
{% include textbook-graph.html graph="/firm/gr_fprod1ter" %}


Prodotto medio e prodotto marginale sono in stretta relazione tra loro. Come si può notare, le due funzioni sono entrambi decrescenti, ma il prodotto medio è maggiore del prodotto marginale.
<span class="marginnote">
Se il prodotto marginale fosse <i>crescente</i> (si può verificare questo considerando un valore di $\alpha$ maggiore di 1), allora anche il prodotto medio sarebbe crescente, e sarebbe <i>minore</i> del prodotto marginale.
</span>
Il motivo sta nel fatto che il prodotto marginale è decrescente. Intuitivamente, pensiamo a cosa succede alla nostra media scolastica se durante l'anno prendiamo voti via via più bassi. La media si abbasserà man mano che l'anno va avanti, ma sarà sempre maggiore dell'ultimo voto ricevuto.


Notiamo infine che se $\alpha=1$ allora il prodotto marginale è costante e coincide con il prodotto medio: $MP_L=A$. Illustriamo il caso $\alpha=1$ nella figura qui sotto.


<a id="gr_fprod2ter"><strong>Figura 7.3ter</strong></a>
{% include textbook-graph.html graph="/firm/gr_fprod2ter" %}





























<h2 id="SUBSEC_prod3">Unità di misura di input e output</h2>
bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla 
bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla
















<h2 id="SUBSEC_prod4">Funzione di produzione inversa</h2>
bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla 
bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla


