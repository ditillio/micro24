


Per scegliere in modo ottimale il suo livello di produzione, un'impresa deve per prima cosa sapere quanto le costa produrre (in maniera efficiente) ogni data quantità di output. Naturalmente, tale costo dipende a sua volta dalla produttività dell'impresa. In questa sezione vedremo come calcolare i costi e come essi dipendono dalla produttività.





<h2>Dalla produzione ai costi</h2>

Nel semplice modello di produzione descritto nella <a href="{{ site.baseurl }}/it/I/7/1">Sezione 7.1</a>, il lavoro è l'unico input necessario all'impresa. Più precisamente, quello che ipotizziamo è che il lavoro sia l'unico input <i>variabile</i> dell'impresa, cioè l'unico input la cui quantità (per es. numero di giornate di lavoro, se i lavoratori devono essere assunti a giornate) l'impresa può liberamente scegliere. 

In realtà, per poter svolgere la propria attività l'impresa ha bisogno anche di input indivisibili che devono essere impiegati in quantità <i>fissa</i>. Per esempio, ... Indicheremo con $FC$ la spesa che l'impresa deve sostenere per tali input indivisibili, e chiameremo questa spesa il <b>costo fisso</b> dell'impresa.

Tornando al fattore lavoro, come si fa a calcolare, per ogni data quantità di output $Q$, la spesa in lavoro necessaria ad ottenere quella quantità di output? Per rispondere a questa domanda, è sufficiente ricordare che la <a href="{{ site.baseurl }}/it/I/7/1#SUBSEC_prod4">funzione di produzione inversa</a> misura, per ogni data quantità di output $Q$, il numero di <i>unità</i> di lavoro (giornate) necessarie ad ottenere quella quantità di output: $L=Q^{1/\alpha}/A^{1/\alpha}$. A questo punto è chiaro che, moltiplicando questo numero per il prezzo di una unità di lavoro, ovvero per il salario giornaliero $W$, otteniamo la risposta alla nostra domanda. Abbiamo così definito la 
funzione di <b>costo variabile</b> (<i>Variable Cost</i>) dell'impresa:

<p><span style="color: Darkorange;">
\(\begin{gathered}
 VC = \frac{W}{A^{1/\alpha}} Q^{1/\alpha}
\end{gathered}\)
</span></p>

Aggiungendo il costo fisso alla funzione di costo variabile, otteniamo la funzione di <b>costo totale</b> dell'impresa:

<p><span style="color: Brown;">
\(\begin{gathered}
 TC = FC + VC = FC + \frac{W}{A^{1/\alpha}} Q^{1/\alpha}
\end{gathered}\)
</span></p>

Nella figura qui sotto, che riprende l'esempio discusso nella <a href="{{ site.baseurl }}/it/I/7/1">Sezione 7.1</a>, illustriamo il calcolo dei costi dell'impresa a partire dalla sua funzione di produzione, assumendo che il costo fisso dell'impresa sia $FC=100$ e il salario giornaliero $W=64$. 


<a id="gr_fromLtoC"><strong>Figura 7.B (gr_fromLtoC)</strong></a>
{% include textbook-graph.html graph="/firm/gr_fromLtoC" %}

Assumendo che il lavoro sia un input divisibile, la seguente figura mostra come i costi variano al variare della produttività dell'impresa, del costo fisso e del salario.


<a id="gr_fprod1quater"><strong>Figura 7.B (gr_fprod1quater)</strong></a>
{% include textbook-graph.html graph="/firm/gr_fprod1quater" %}




















<h2>Dai costi ai costi unitari: i costi medi</h2>
Le funzioni di costo variabile e totale misurano, in corrispondenza di ogni quantità di output, la spesa complessiva  che l'impresa deve sostenere per produrre quella quantità. Ma quanto costa all'impresa produrre <i>una</i> unità di output? Quanto su questa spesa incide il costo fisso, e quanto il costo del lavoro? Come vedremo nel <a href="{{ site.baseurl }}/it/I/8">Capitolo 8</a>, rispondere a queste domande sarà utile nel determinare la scelta ottima dell'impresa.

Dividendo il costo fisso per il numero di unità prodotte dall'impresa, otteniamo il <b>costo fisso medio</b> (<i>Average Fixed Cost</i>), ovvero la spesa per input fissi che l'impresa deve sostenere, in media, per produrre ogni unità di output: 

<p><span style="color: Brown;">
\(\begin{gathered}
 AFC = \dfrac{FC}{Q}
\end{gathered}\)
</span></p>

In modo analogo, dividendo il costo variabile per il numero di unità prodotte otteniamo il <b>costo variabile medio</b> (<i>Average Variable Cost</i>), ossia la spesa per il fattore lavoro che l'impresa deve sostenere, in media, per produrre ogni unità di output:

<p><span style="color: Darkorange;">
\(\begin{gathered}
 AVC = \dfrac{VC}{Q} = \dfrac{W}{A^{1/\alpha}} Q^{1/\alpha-1}
\end{gathered}\)
</span></p>

Intuitivamente, tale spesa dovrebbe essere tanto più alta quanto meno produttiva è, in media, una giornata di lavoro. In effetti, dato che il <a href="{{ site.baseurl }}/it/I/7/1#SUBSEC_AP">prodotto medio</a> misura la quantità di output ottenuta in media da una giornata di lavoro, il suo reciproco $1/AP_L$ misura il numero di giornate di lavoro necessarie, in media, a produrre una unità di output. Moltiplicando questo numero per il salario giornaliero otterremo quindi  il numero di <i>euro</i> necessari, in media, a produrre una unità di output, cioè il costo variabile medio. Si può infatti facilmente verificare che

<p>
\(\begin{gathered}
 AVC = \frac{W}{AP_L}
\end{gathered}\)
</p>

Infine, sommando costo fisso medio e costo variabile medio, otteniamo il <b>costo totale medio</b> (<i>Average Total Cost</i>), cioè la spesa per input fissi e variabili che l'impresa deve sostenere, in media, per produrre ogni unità di output:

<p><span style="color: Brown;">
\(\begin{gathered}
 ATC = \dfrac{TC}{Q} = \dfrac{FC+VC}{Q} = \frac{FC}{Q} + \frac{W}{A^{1/\alpha}} Q^{1/\alpha-1}
\end{gathered}\)
</span></p>


La seguente figura illustra il calcolo dei costi medi a partire dai costi dell'impresa: 

<a id="gr_fromCtoAC"><strong>Figura 7.B (gr_fromCtoAC)</strong></a>
{% include textbook-graph.html graph="/firm/gr_fromCtoAC" %}


Commento su forma di AFC, AVC, ATC ...























<h2>Dai costi ai costi unitari: il costo marginale</h2>
Come vedremo nel <a href="{{ site.baseurl }}/it/I/8">Capitolo 8</a>, le funzioni di costo medio (variabile e totale) sono utili a capire se l'impresa è in grado di ottenere profitti positivi svolgendo la propria attività. Il concetto di costo unitario che introduciamo qui, il <b>costo marginale</b> (<i>Marginal Cost</i>), sarà di fondamentale importanza per determinare la scelta ottima dell'impresa. Il costo marginale non è altro che il costo medio dell’ultima, minima quantità di output $\Delta Q$ prodotta dall’impresa. Come i costi medi, anche il costo marginale è una funzione della quantità di output $Q$ prodotta dall'impresa, e la sua formula è

<p><span style="color: Red;">
\(\begin{gathered}
 MC = \frac{\Delta C}{\Delta Q} = \frac{C(Q)-C(Q-\Delta Q)}{\Delta Q}
\end{gathered}\)
</span></p>

Anche in questo caso vale la pena notare la relazione tra spesa e produttività. Ricordiamo che il <a href="{{ site.baseurl }}/it/I/7/1#SUBSEC_MP">prodotto marginale</a> misura la quantità di output ottenuta in media dall'ultima, minima quantità di lavoro $\Delta L$ utilizzata dall'impresa. Il suo reciproco $1/MP_L$ misura quindi il numero di giornate di lavoro necessarie, in media, a produrre le ultime $\Delta Q$ unità di output. Moltiplicando questo numero per il salario giornaliero otteniamo quindi il numero di <i>euro</i> necessari, in media, a produrre quelle ultime unità di output, cioè il costo marginale. Si può infatti facilmente verificare che

<p>
\(\begin{gathered}
 MC = \frac{W}{MP_L}
\end{gathered}\)
</p>

La seguente figura illustra il calcolo del costo marginale a partire dai costi dell’impresa:

<a id="gr_fromCtoMC"><strong>Figura 7.B (gr_fromCtoMC)</strong></a>
{% include textbook-graph.html graph="/firm/gr_fromCtoMC" %}

Nel caso in cui il lavoro e l'output siano infinitamente divisibili, il costo marginale è la derivata del costo variabile (o del costo totale, visto che quest'ultimo differisce dal costo variabile solo per una costante, cioè il costo fisso):

<p><span style="color: Red;">
\(\begin{gathered}
 MC = \frac{1}{\alpha}\frac{W}{A^{1/\alpha}} Q^{1/\alpha-1}
\end{gathered}\)
</span></p>

Notiamo che nel caso di funzione di produzione lineare ($\alpha=1$) l'esponente $1/\alpha-1$ è pari a zero, quindi il costo marginale, uguale al costo variabile medio, è costante: $MC=AVC=W/A$. Quando invece $\alpha<1$, il costo marginale è crescente. Per esempio, con $\alpha=1/2$ il costo marginale è una retta: $MC=2(W/A^2)Q$.


La figura qui sotto riassume i concetti introdotti in questa sezione, mostrando come costi e costi unitari dipendono dalla tecnologia dell'impresa (cioè dai parametri $A$ e $\alpha$), dal costo fisso e dal costo del lavoro (parametri $FC$ e $W$).

<a id="gr_cost-unitcost"><strong>Figura 7.C (gr_cost-unitcost)</strong></a>
{% include textbook-graph.html graph="/firm/gr_cost-unitcost" %}
















